ФГ «Екокрай» вирощує натуральні фрукти, овочі та ягоди на чистих полях Полтавщини. Переробне підприємство розташоване в старовинних Лубнах, його передмісті – в с. Засулля, обабіч чарівних лук річки Сули.
Висаджено – 20 сортів яблук, 9 сортів груш, 7 сортів сливи, а також персики, черешні та абрикоси, і широкий асортимент ягід – жимолость, суниця садова, малина, ожина, чорна смородина, порічка, аґрус. У 2019 році додали овочі: помідори, огірки, морква, столовий буряк, капуста, гарбузи. Сад та ягідник повністю обладнані системою краплинного зрошення. В садівництві у процесі вирощування культур ми застосовуємо добрива і засоби захисту, дозволені в органічному землеробстві. Наш наступний крок – підтвердження органічного виробництва сертифікацією.

В 2018 році ми встановили обладнання для виготовлення соку прямого віджиму. Якість такого соку, виготовленого на обладнанні австрійського виробника, дуже сподобалась покупцям. Поступово ми почали експериментувати – робити купажі, додавати до яблучного соку інші фрукти, ягоди та овочі. На сьогодні лінійка соків налічує 13 видів. У виробництві нашої продукції ми не використовуємо консерванти, барвники і ароматизатори. Вся наша сировина проходить ретельний лабораторний контроль на відсутність нітратів, радіонуклідів, важких металів і мікотоксинів
Свіжі, стиглі, щойно зібрані з поля фрукти та ягоди відразу надходять у цех на переробку. Сировину перебирають, перетирають на спеціальній машині італійського виробництва та вичавлюють сік. Головний секрет – зробити все швидко! Свіжий сік проходить через систему фільтрів і подається в пастеризатор, де нагрівається до температури 85 °С і відразу запаковується у скляні пляшки об’ємом 0,3, 0,5, 1 л та 3-літрові пакети типу baginbox. Саме при вказаній температурі досягається мікробна чистота продукту і зберігаються всі смакові властивості плодів та ягід. Секрет якісних соків в сировині, вона повинна бути свіжою, без дефектів і явних пошкоджень, не допускаються недозрілі або перестиглі фрукти. Основою всіх купажів є яблучний сік, до якого у певній пропорції додається сік літньої ягоди. Наша перевага – це власна сировина, її сортові якості незмінні з року в рік. У виробництві соків ми враховуємо сортність яблук. Наприклад, Симиренко та Ліголь – кисло-солодкі, Голден і Джона Голд – солодші. Більшість наших соків – не містять доданого цукру.

Наступний крок – започаткували сушіння плодів і ягід. Під ТМ «Еко-Край» ми виготовляємо яблучні чіпси, цукати і пастилу. Стабільний попит на ці види продукції спонукав нас розширювати обсяги виробництва сухофруктів та лінійку пастили. За основу для всіх видів пастили беремо яблучне пюре. Пастила вирізняється корисністю, смаковими властивостями та зручністю споживання. Це обумовлено помірною температурою сушки фруктово-ягідної основи. Для пакування пастили і яблучних чіпсів застосовуємо екологічний крафтовий пакет (дой-пак) з віконцем, який зберігає смак, аромат і низьку вологість виробів. Маємо також овочеву пастилу, наприклад томатно-яблучна смакує не гірше в,ялених томатів, при тому не містить жиру.
Нещодавно започаткована продуктова лінійка авторських натуральних соусів – для справжньої насолоди Ваших смакових рецепторів. Впевнені, що така продукція задовольнить самого вибагливого поціновувача.


З метою реалізації політики максимальної якості та безпеки харчових продуктів , ФГ «ЕкоКрай» пройшло сертифікацію ДСТУ ISO 22000:2019. Соки нашого виробництва зайняли перше місце в трьох номінаціях на V Міжнародній виставці «Технології та інновації» 22-23.10.2020, та найбільш стійке визнання ми відчуваємо від наших шанувальників, які радо споживають смачну продукцію ТМ «Еко-Край» завдяки фірмовим магазинам та дистрибуції партнерів. До гармонії здорового життя – разом!